---
title: "Oskillaation kevään tapahtumia"
date: 2025-04-18T12:03:30+02:00
categories:
  - Postaukset
tags:
  - tapahtumat
  - vappu
  - excu
  - vuosipäivä
---

Oskillaation vuosi 2025 on saatu käyntiin. Yhdistykselle on saatu nettisivut ja monet tapahtumat ovat vakiinnuttaneet paikkansa.

Alkuvuodesta on pidetty neljät kellarikaljat, excuja näyttelyihin ja Avaruusseikkailu-leffamaraton. Hallitus on kokoustanut noin kuukauden välein ja yhdistyksen kevätkokouksessa vuoden 2024 halltius sai vastuuvapauden.<!--more-->

![alt]({{ site.url }}{{ site.baseurl }}/assets/images/posts/Oskillaatio_kevatkokous_2025.jpg)
*Yhdistyksen kevätkokouksesta 14.3.2025.*

## Kevään 2025 tapahtumia

### Oskillaation vappu ###
**30.4. klo 14:00 | Vappuaaton lounas**  
Oskillaatio jatkaa Reson-vetin perinnettä kokoontua yhteen lounaalle vappuaattona. Alustava paikka ja aika lounaalle on Arabian Iguana klo 14 eteenpäin. Lounas toteutuu, mikäli tarpeeksi kiinnostuneita löytyy. Lisätietoja ja ilmoittautuminen Oskillaation Facebookin/Telegramin/sähköpostilistan kautta.

**30.4. klo 18:00 | Fyysikot Tuomiokirkon portailla**  
Fysiikan opiskelijoilla ja alumneilla on ollut tapana kokoontua Tuomiokirkon portaiden yläpäähän vappuaattona Mantan lakituksen jälkeen. Paikalla tavannee myös monia Oskillaation jäseniä.

**1.5. klo 15:00 | Oskillaation Vapinaskumpat**  
Vappupäivänä Oskillaatio tarjoaa jäsenilleen oskilloivaa (=vapisevaa) Vapinaskumppaa (myös alkoholitonta) Ullanlinnanmäellä, Ursan tähtitorin läheisyydessä noin klo 15-16. Tarkka paikka selviää vasta vappupäivänä ja siitä tiedotetaan ainakin Oskillaation Telegram-ryhmässä.

## Muita tulevia tapahtumia ##
**9.5. klo 17:30 | Kuukausittainen kellarikalja**  
Toteutetaan todennäköisesti "approna" uuden ratikka 13:n reittiä mukaillen.

**10.5. klo 17:00 | Jousiammuntaexcu**  
Lisätiedot ja ennakkoilmoittautuminen myöhemmin yhdistyksen sähköpostilistan kautta.

**15.5. klo 18:00 | Museoexcu: Tiedemuseo Liekki**  
Excu Helsingin yliopiston tiedemuseo Liekkiin (yliopiston päärakennuksella). Museoon on vapaa pääsy yliopiston henkilökunnalle ja opiskelijoille. Muille pääsymaksu/museokortti.

**4.6. klo 18.00 | Oskillaation 1v-synttäripiknik**  
Oskillaatio juhlistaa ensimmäistä vuosipäivääns synttäripiknikin merkeissä Tokoinrannassa. Lisätiedot lähempänä ajankohtaa.

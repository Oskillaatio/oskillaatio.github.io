---
title: "Oskillaatio ry perustettu"
date: 2024-06-10T20:34:30+03:00
categories:
  - Postaukset
tags:
  - yhdistys
  - perustaminen
---

Keväällä 2024 elettiin Resonanssin juhlavuotta. 30-vuotisen taipaleen kunniaksi järjestön vanhat aktiivit olivat päättäneet kerätä kokoon kattavan katsauksen järjestön historiaan. <!--more-->
Kevään aikana monia Resonanssin aiempia toimijoita pyydettiin muistelemaan menneitä ja kaivamaan esiin mehukkaimmat tarinat vuosien ja vuosikymmenten takaa.

Samassa yhteydessä alkoi kuulua uteluita, että miksi Kumpulan fyysikoilla ei ole virallista alumniyhteisöä. Eri vuosien toimijoilla on toki omia keskinäisiä viestintäkanaviaan, mutta mitään kaikkia kattavaa ryhmää ei ollut olemassa. Resonanssi oli järjestänyt joitain alumnitapahtumia aiempina vuosina, mutta niissäkin alumnien tavoittaminen oli osoittautunut ongelmaksi.

Alkuvuodesta alkaneet epäviralliset perustamispuheet voimistuivat Resonanssin 30-vuotisjuhlaan 20.4.2024 asti. Erityisesti vuosijuhlaviikolla ja pöytäjuhlan aikana oli jo selvää, että alumniyhteisön perustamiselle oli laaja kannatus. Juhlien jatkoilla Käärmeenpesässä pidetyssä kokouksessa päätettiin perustaa työryhmä, joka velvoitettiin valmistelemaan yhdistyksen perustamista. Kokoukseen osallistui 31 henkeä ja se pidettiin klo 00:28 - 00:48.

![alt]({{ site.url }}{{ site.baseurl }}/assets/images/posts/tyoryhman_perustaminen.jpg)
*Valokuva työryhmän perustamiskokouksesta Resonanssin 30-vuotisjuhlan jatkoilta.*

Perustamistyöryhmän puheenjohtajana toimi Tero Hirvonen ja siihen osallistui noin 10 muuta fysikaalisten tieteiden alumnia. Työryhmä valmisteli ehdotukset säännöistä, toimintasuunnitelmasta ja talousarviosta perustamiskokoukselle. Lisäksi toimikunta keräsi nimiehdotuksia yhdistykselle.

Perustamiskokous pidettiin 4.6.2024 Domus Gaudiumin osakuntatiloissa. Siellä yhdistyksen perustajajäsenet allekirjoittivat perustamiskirjan sekä päättivät mm. yhdistyksen nimestä, säännöistä, ensimmäisestä hallituksesta ja ensimmäisen vuoden toimintasuunnitelmasta.Perustamisasiakirjan allekirjoitti kokouksessa 14 henkilöä, joista tuli samalla yhdistyksen perustamisjäsenet.

Perustamiskokouksessa yhdistyksen nimiksi ehdotettiin: 
* Fysiikka-alumnit ry, 
* Fysikaalisten tieteiden alumnit ry, 
* Fysikaalit ry, 
* Helsingin yliopiston fysiikan alumnit HYFA ry, 
* Helsingin yliopiston fysikaalisten tieteiden alumnit ry, 
* Oskillaatio ry, 
* Resonoivat Alumnit ry, 
* Yhteisfysikaaliset alumnit ry, 
* Oskillaatio - Helsingin yliopiston fysiikan alumnit ry,
* Oskillaatio - Helsingin yliopiston fysikaalisten tieteiden alumnit ry

Ehdotuksista kaksi kandidaattia valittiin äänestykseen:
* Oskillaatio – Helsingin yliopiston fysiikan alumnit ry: 6 ääntä
* Oskillaatio – Helsingin yliopiston fysikaalisten tieteiden alumnit ry: 10 ääntä

Lopulta yhdistyksen nimeksi valittiin: **Oskillaatio – Helsingin yliopiston fysikaalisten tieteiden alumnit ry**. Oskillaatio kuvastaa fysikaalista ilmiötä (jonka erityistapaus on Resonanssi). Se on myös helppo muistaa ja käyttää eri yhteyksissä. Loppuosaksi valittiin muoto, joka on inklusiivisempi.


<!-- Check out the [Jekyll docs][jekyll-docs] for more info on how to get the most out of Jekyll. File all bugs/feature requests at [Jekyll’s GitHub repo][jekyll-gh]. If you have questions, you can ask them on [Jekyll Talk][jekyll-talk].

[jekyll-docs]: https://jekyllrb.com/docs/home
[jekyll-gh]:   https://github.com/jekyll/jekyll
[jekyll-talk]: https://talk.jekyllrb.com/ -->

---
title: "Missä fyysikot ovat töissä -seminaari ti 11.11.2025"
date: 2025-10-29T21:30:30+02:00
categories:
  - Postaukset
tags:
  - tapahtumat
  - seminaari
  - työelämä
  - urapolku
---

Oletko koskaan miettinyt minne muut fyysikkoalumnit ovat päätyneet töihin?

Tähän kysymykseen vastaa Oskillaatioon ja Resonanssin yhteistyönä järjestämä seminaari 11. marraskuuta. Seminaarin keskiössä ovat erityisesti akatemian ulkopuoliset uravaihtoehdot. 

Saavu siis **Kumpulaan, Exactumin luokkaan D123 ti 11.11. klo 17**, jolloin kokemuksia ja uravinkkejä tarjoavat seuraavat fysiikaalisten tieteiden alumnit:

## Tommi Tenkanen ##
Tommi Tenkanen on teoreettinen fyysikko, tietokirjailija ja liikkeenjohdon konsultti. Hän väitteli tohtoriksi Helsingin yliopistosta vuonna 2016 ja toimi sen jälkeen kosmologian tutkijana Queen Mary University of Londonissa (UK) sekä Johns Hopkinsin yliopistossa (USA) vuosina 2016-2020. 

Tutkijauransa jälkeen Tenkanen on työskennellyt tutkimus- ja innovaatiorahoituksen asiantuntijana Aalto-yliopistossa, sekä yritysjohdon neuvonantajana Boston Consulting Groupilla ja vuodesta 2024 lähtien Cygnus Quantum -yrityksensä kautta useassa eri maassa. Hän on julkaissut kolme tietokirjaa ja palkittu Tiedonjulkistamisen valtionpalkinnolla vuonna 2022. Helsingin yliopiston teoreettisen fysiikan dosentti Tenkanen on ollut vuodesta 2017 lähtien.

## Katriina Juva ##
Katriina Juva on itämerentutkija, joka työskentelee Suomen Ympäristökeskuksessa. Katriinan työ keskittyy meriluonnon tilan muutoksen ymmärtämiseen. Eli käytännössä hän pohtii esimerkiksi miten lämpöaallot vaikuttavat lajien levinneisyyteen ja mitkä ympäristötekijät vaikuttavat esimerkiksi rakkohaurujen levinneisyyteen ja missä tuota Itämeren avainlajia löytyy tulevaisuudesssa. 

Katriinan tausta on merifysiikassa ja ympäristötieteissä. Koulutus antoi vahvan pohjan ilmiöiden mallintamiseen, aineistojen analysointiin ja erilaisiin menetelmiin. Matkan varrella hän on kuitenkin tarvinnut poikkitieteellistä osaamista, kun olen työskennellyt geologian, biologien ja poliitikkojen kanssa. Katriinan mukaan on hienoa saada vaikuttaa luonnontieteellisellä osaamisella yhteiskunnallisiin kysymyksiin.

## Sara Tähtinen ##
Sara Tähtisellä on kokemusta useasta teoreettisen fysiikan aihealueesta: hän teki kandinsa materiaalifysiikasta, gradunsa avaruusfysiikasta ja väitöskirjansa hiukkasfysiikasta. Kaikessa tutkimuksessa hän on pyrkinyt keskittymään simulaatioihin ja numeerisiin menetelmiin, ja väiteltyään vuonna 2018 hän siirtyi työskentelemään datan pariin yksityiselle puolelle. 

Työpaikat ja tehtävät ovat muuttuneet vuosien varrella, mutta työssään hän on mm. kehittänyt konenäköalgoritmeja roskienlajitteluroboteille, optimoinut kallionporaamislaitteiston parametreja ja suunnitellut sähköautojen latauspaikkojen sijainteja käyttäen suurta määrtä lokaatiodataa autojen liikkeistä. Nykyisin hän työskentelee AMD:lla ja vetää tiimiä, joka mittaa kaikkein uusimpien ja maailman tehokkaimpien data center GPU:den suorituskykyä.

## Olli Wilkman ##
Olli Wilkman väitteli tähtitieteestä vuonna 2016 aiheenaan asteroidien valonheijastusominaisuuksien mallintaminen ja simulointi. Sen jälkeen hän vietti viitisen vuotta Maanmittauslaitoksen Paikkatietokeskuksessa tutkien mm. satelliitteja ja avaruusromua. 

Vuodesta 2021 Olli on työskennellyt koodarina CSC:llä sensitiivisen datan säilytyksen parissa.

## Teemu Stepanoff ##
